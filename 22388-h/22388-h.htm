<!DOCTYPE html PUBLIC "-//W3C//DTD HTML 4.01 Transitional//EN">
<html>
<head>
  <meta http-equiv="content-type" content="text/html; charset=UTF-8">
  <title>The Project Gutenberg ebook of Le songe doré de la pucelle</title>
<style type="text/css">
<!--
body { margin-left: 10%; margin-right: 10%; }
h1 { font-size: 120%; font-weight: normal; text-align: center; }
h2 { font-size: 100%; margin-top: 2em; font-weight: normal; }
h4 { font-size: 100%; text-align: left; font-weight: normal; }
p { text-align: justify; }
.c { text-align: center; }
.abbr { font-size: 80%; vertical-align: 40%; }
.poem, .stanza { margin-top: 1em; margin-bottom: 1em;}
.i0 { display: block; margin-left: 3em; text-indent: -3em;}
.stanza br { display: none; }
.trnotes { margin-top: 2em; border: 1px dotted black; padding: 1em 1em; }
li { list-style-type: none; }
-->
</style>
</head>
<body>

<h1>Le songe doré de la pucelle</h1>

<div class="c">
<p class="c">Honte.&nbsp;&nbsp;&nbsp;&nbsp;La pucelle.</p>
<img src="images/a.png" alt="">
</div>

<p>Cy commence le songe doré de la pucelle.</p>

<div class="poem"><div class="stanza">
<span class="i0">A l'eure du songe doré</span><br>
<span class="i0">Lors q<span class="abbr">ue</span> l'aube du jour se lieve</span><br>
<span class="i0">Qu'on se treuve trop essoré</span><br>
<span class="i0">Souvant d'une nuyt assés griefve</span><br>
<span class="i0">M'endormis pour la faire briefve</span><br>
<span class="i0">Trestout le premier jour de may</span><br>
<span class="i0">En jennesse n'a point d'esmay</span><br><br>
</div>

<div class="stanza">
<span class="i0">Sitost que je fus endormie</span><br>
<span class="i0">Deux personnages vis venir</span><br>
<span class="i0">Qui me dirent. Ma belle amye</span><br>
<span class="i0">Il te fault autre devenir</span><br>
<span class="i0">Reprens ung nouveau souvenir</span><br>
<span class="i0">Car d'enfance tu es delivre</span><br>
<span class="i0">L'aage enseigne com on doit vivre</span><br><br>
</div>

<div class="stanza">
<span class="i0">Tu es moult belle fresche et ferme</span><br>
<span class="i0">Et de tous membres avenue</span><br>
<span class="i0">Et dist l'une je le tafferme</span><br>
<span class="i0">Autant qu'autre dessoubz la nue</span><br>
<span class="i0">Soit dessoubz robe ou corps nue</span><br>
<span class="i0">Blanche. souefve. dure et refaite</span><br>
<span class="i0">Chose de saison est parfaite</span><br><br>
</div>

<div class="stanza">
<span class="i0">Jamais plusgaye ne te tiens</span><br>
<span class="i0">Plus drue ne en meilleur point</span><br>
<span class="i0">Beau visage. gent corps te tiens</span><br>
<span class="i0">Qui font ores leur premier point</span><br>
<span class="i0">Du surplus dire ne fault point</span><br>
<span class="i0">Car on te tient par ung chief d'euvre</span><br>
<span class="i0">Bel est l'ouvrage qui mieulx euvre</span><br><br>
</div>

<div class="stanza">
<span class="i0">Tu as assés d'entendement</span><br>
<span class="i0">Et sens pour fille de jenne aage</span><br>
<span class="i0">Je ny voy point d'amendement</span><br>
<span class="i0">Ne querir autre personnage</span><br>
<span class="i0">Tu es nee de bon lignage</span><br>
<span class="i0">Comme puis avoir entendu</span><br>
<span class="i0">Bien qu'on ne congnoist est perdu</span><br><br>
</div>

<div class="stanza">
<span class="i0">Se co<span class="abbr">m</span>me femme je fusse homme</span><br>
<span class="i0">Je te priasse pour ma dame</span><br>
<span class="i0">La singuliere c'est en somme</span><br>
<span class="i0">Qui oncques fut nee de femme</span><br>
<span class="i0">Car je t'asseure sur mon ame</span><br>
<span class="i0">Que tu es belle tout a droit</span><br>
<span class="i0">Qui a belle dame il a droit</span><br><br>
</div>

<div class="stanza">
<span class="i0">La firent ung peu d'intervalle</span><br>
<span class="i0">Ces deux semblables que je vis</span><br>
<span class="i0">L'une monte l'autre devalle</span><br>
<span class="i0">Chascune assés bien se chevist</span><br>
<span class="i0">Et sur ma foy je vous plevis</span><br>
<span class="i0">Que dormis jusques a la lie</span><br>
<span class="i0">Bien dort qui n'a melencolie</span><br><br>
</div>

<div class="stanza">
<span class="i0">Ainsi que personne qui songe</span><br>
<span class="i0">Me semble bien quant je m'avise</span><br>
<span class="i0">Des deux personnes de mon songe</span><br>
<span class="i0">Congnoistre selon leur devise</span><br>
<span class="i0">L'abit mesmes le me devise</span><br>
<span class="i0">En grosse lettre a peu de plait</span><br>
<span class="i0">Adés chose nouvelle plait</span><br><br>
</div>

<div class="stanza">
<span class="i0">Je prins aux lettres exemplir</span><br>
<span class="i0">Ainsi que femme mal lisant</span><br>
<span class="i0">L'une apres l'autre recueillir</span><br>
<span class="i0">Pour veoir qu'elles alloyent disant</span><br>
<span class="i0">Et tant les alay avisant</span><br>
<span class="i0">Que de leurs noms je fis l'espreuve</span><br>
<span class="i0">Je croy qui bien charche bien treuve</span><br><br>
</div>

<div class="stanza">
<span class="i0">Je trouvay que l'une avoit nom</span><br>
<span class="i0">Amours richement atournee</span><br>
<span class="i0">Comme dame de grant renom</span><br>
<span class="i0">A bien porter son atour nee</span><br>
<span class="i0">L'autre fut a part destournee</span><br>
<span class="i0">Ce fut honte qui s'esbaudit</span><br>
<span class="i0">Selon la personne l'abit</span><br><br>
</div>

<div class="stanza">
<span class="i0">Amours me print a raisonner</span><br>
<span class="i0">Si fit puys honte a son tour</span><br>
<span class="i0">Moult bien me sceurent sermonner</span><br>
<span class="i0">Et me venir tout a l'entour</span><br>
<span class="i0">Elles menarent grant estour</span><br>
<span class="i0">Par parolles bien assaillans</span><br>
<span class="i0">Il n'est assault que de vaillans</span><br><br>
</div>

<h4>Amours</h4>

<div class="stanza">
<span class="i0">C'est amours qui parle premiere</span><br>
<span class="i0">Ma jenne fille gente et tendre</span><br>
<span class="i0">Amours est tousjours coustumiere</span><br>
<span class="i0">De tout son temps a joye tendre</span><br>
<span class="i0">Pource vueilles moy bien entendre</span><br>
<span class="i0">De moy n'es pas encores quitte</span><br>
<span class="i0">Il fault que jennesse s'acquitte</span><br><br>
</div>

<h4>Honte</h4>

<div class="stanza">
<span class="i0">Adonc respond honte tout court</span><br>
<span class="i0">Ma belle amye non feras</span><br>
<span class="i0">Car ung si mauvais monde court</span><br>
<span class="i0">Certes que trop te mesferas</span><br>
<span class="i0">Sitost qu'amoureuse seras</span><br>
<span class="i0">Je te tiens pour toute esperdue</span><br>
<span class="i0">Femme sans honneur est perdue</span><br><br>
</div>

<h4>Amours</h4>

<div class="stanza">
<span class="i0">Honte qu'est de paour engendree</span><br>
<span class="i0">Avecq celle faulce vergoigne</span><br>
<span class="i0">Oncques ne fit bonne cendree</span><br>
<span class="i0">Mais tousjours est pleine de groigne</span><br>
<span class="i0">Faisant une mauvaise troigne</span><br>
<span class="i0">Pour faire son bec clacqueter</span><br>
<span class="i0">Vielles ne font que cacqueter</span><br><br>
</div>

<h4>Honte</h4>

<div class="stanza">
<span class="i0">Haa ma fille que feras tu</span><br>
<span class="i0">Se tu trois ceste male femme</span><br>
<span class="i0">Ton fait ne vaudra ung festu</span><br>
<span class="i0">Folle deviendras et infame</span><br>
<span class="i0">Pour dieu garde ta belle fame</span><br>
<span class="i0">Ne pers point ta virginité</span><br>
<span class="i0">Pucellage est grant dignité</span><br><br>
</div>

<h4>Amours</h4>

<div class="stanza">
<span class="i0">Se honte croys tu es affollee</span><br>
<span class="i0">Jamais ne vaudras ung oignon</span><br>
<span class="i0">Tu es a prendre ta volee</span><br>
<span class="i0">Pour avoir joye ou jamais non</span><br>
<span class="i0">Choisis quelque beau compaignon</span><br>
<span class="i0">Mais qu'il souffise a ta plaisance</span><br>
<span class="i0">Il n'est tresor que souffisance</span><br><br>
</div>

<h4>Honte</h4>

<div class="stanza">
<span class="i0">A croire conseil de legier</span><br>
<span class="i0">Et puys en prendre maladie</span><br>
<span class="i0">A grant peine peut aleger</span><br>
<span class="i0">Puys qu'il convient que je le die</span><br>
<span class="i0">Tantost aimer a l'estourdie</span><br>
<span class="i0">Ne seroit pas bonne accointance</span><br>
<span class="i0">Haster engendre repentence</span><br><br>
</div>

<h4>Amours</h4>

<div class="stanza">
<span class="i0">A jenne pucelle appartient</span><br>
<span class="i0">D'estre frisque joyeuse et gente</span><br>
<span class="i0">Et quant en ce point se maintient</span><br>
<span class="i0">C'est noblesse qui la regente</span><br>
<span class="i0">De ce ne doit estre indigente</span><br>
<span class="i0">Dance et vole com une aronde</span><br>
<span class="i0">On n'a que sa vie en ce monde</span><br><br>
</div>

<h4>Honte</h4>

<div class="stanza">
<span class="i0">Las avise se tu t'assers</span><br>
<span class="i0">Tu seras une esservellee</span><br>
<span class="i0">Teste levee com ung sers</span><br>
<span class="i0">De tout le monde ravallee</span><br>
<span class="i0">Soyes en maniere attellee</span><br>
<span class="i0">Tousiours simple et coye te tien</span><br>
<span class="i0">En pucelle n'a que maintien</span><br><br>
</div>

<h4>Amours</h4>

<div class="stanza">
<span class="i0">Aime ma fille car sans faille</span><br>
<span class="i0">Tu peux aimer secretement</span><br>
<span class="i0">En bien et honneur. ne te chaille</span><br>
<span class="i0">Prisee en seras haultement</span><br>
<span class="i0">Huchee en tout esbatement</span><br>
<span class="i0">En grans festes et en tournoys</span><br>
<span class="i0">Trop crai<span class="abbr">n</span>dre ne vault ung tournois</span><br><br>
</div>

<h4>Honte</h4>

<div class="stanza">
<span class="i0">Craindre en jennesse se me semble</span><br>
<span class="i0">Est ung signe bien a priser</span><br>
<span class="i0">Et si doivent aller ensemble</span><br>
<span class="i0">Ou l'on se feroit mespriser</span><br>
<span class="i0">Cest enseignement je prins hier</span><br>
<span class="i0">Trestout ainsi que je le compte</span><br>
<span class="i0">Tout noble cueur doit craindre honte</span><br><br>
</div>

<h4>Amours</h4>

<div class="stanza">
<span class="i0">Est ce honte d'estre joyeuse</span><br>
<span class="i0">Ne de faire les gens valoir</span><br>
<span class="i0">Sans plus riens d'estre envieuse</span><br>
<span class="i0">Car du surplus ne peut chaloir</span><br>
<span class="i0">Quant on se met en nonchaloir</span><br>
<span class="i0">C'est trop fait de lasche courage</span><br>
<span class="i0">Tost ou tard l'esté fait aurage</span><br><br>
</div>

<h4>Honte</h4>

<div class="stanza">
<span class="i0">Faire valoir pour valoir moyns</span><br>
<span class="i0">Les autres ne seroit pas sens</span><br>
<span class="i0">Je te jure de mes deux mains</span><br>
<span class="i0">Tu es folle se tu l'assens</span><br>
<span class="i0">Monstree a milliers et a centz</span><br>
<span class="i0">Seras comme beste sauvage</span><br>
<span class="i0">Male est eau hors de rivage</span><br><br>
</div>

<h4>Amours</h4>

<div class="stanza">
<span class="i0">Veulx tu plus d'o<span class="abbr">n</span>neur ne d'avance</span><br>
<span class="i0">Que de veoir ces gentilz falotz</span><br>
<span class="i0">Courir chevaulx bondir la lance</span><br>
<span class="i0">Et espinguer saultz et galopz</span><br>
<span class="i0">Devant toy qui auras les loz</span><br>
<span class="i0">Que pour l'amour de toy le font</span><br>
<span class="i0">Noble cueur en joye se fond</span><br><br>
</div>

<h4>Honte</h4>

<div class="stanza">
<span class="i0">Veulx tu plus estre diffamee</span><br>
<span class="i0">Que d'avoir nom d'estre amoureuse</span><br>
<span class="i0">D'un qui te dit sa bien aimee</span><br>
<span class="i0">Toutesfoiz il ment maleureuse</span><br>
<span class="i0">Garde toy pouvre douleureuse</span><br>
<span class="i0">De toy bouter a tel azard</span><br>
<span class="i0">Busche verte pas a pas ard</span><br><br>
</div>

<h4>Amours</h4>

<div class="stanza">
<span class="i0">Recongnoys les bie<span class="abbr">n</span>s que nature</span><br>
<span class="i0">T'a donné et si largement</span><br>
<span class="i0">Faite si belle creature</span><br>
<span class="i0">Que c'est ung grant enragement</span><br>
<span class="i0">Si que non au grant jugement</span><br>
<span class="i0">En rendras compte et reliqua</span><br>
<span class="i0">Il fault garder le rebeca</span><br><br>
</div>

<h4>Honte</h4>

<div class="stanza">
<span class="i0">Tant plus t'a nature formee</span><br>
<span class="i0">De toutes vertuz acomplie</span><br>
<span class="i0">Tant plus tu dois estre informee</span><br>
<span class="i0">Et de trestous grans biens remplie</span><br>
<span class="i0">Se ton cueur a mal faire plie</span><br>
<span class="i0">Ton compte ne sera pas bon</span><br>
<span class="i0">Qui volee a n'attende bon</span><br><br>
</div>

<h4>Amours</h4>

<div class="stanza">
<span class="i0">Se nulle n'eust aimé jamais</span><br>
<span class="i0">Je ne t'en voudroye semondre</span><br>
<span class="i0">Ne t'esmouvoir a cecy. mais</span><br>
<span class="i0">Les grandes t'en peuent respondre</span><br>
<span class="i0">Toutes aiment sans en escondre</span><br>
<span class="i0">Une tant soit haulte princesse</span><br>
<span class="i0">Quant vie<span class="abbr">n</span>t l'esté le prim te<span class="abbr">m</span>ps cesse</span><br><br>
</div>

<h4>Honte</h4>

<div class="stanza">
<span class="i0">Pluseurs foiz se sont consentues</span><br>
<span class="i0">Aucunes dames par amours</span><br>
<span class="i0">Qui puis s'en sont bien repentues</span><br>
<span class="i0">Et en ont fait maintes clamours</span><br>
<span class="i0">Mieulx te vault faire tes rimours</span><br>
<span class="i0">Que t'en repentir se dieu m'aide</span><br>
<span class="i0">A chose faite n'a remede</span><br><br>
</div>

<h4>Amours</h4>

<div class="stanza">
<span class="i0">Ne fut celle du roy arthus</span><br>
<span class="i0">Et medee et pollissaine</span><br>
<span class="i0">Et maintes pleines de vertus</span><br>
<span class="i0">Qui aimarent de teste saine</span><br>
<span class="i0">Pourtant ne soyez si haultaine</span><br>
<span class="i0">Que tu n'aimes qui t'aimera</span><br>
<span class="i0">Amer morcel trop amer a</span><br><br>
</div>

<h4>Honte</h4>

<div class="stanza">
<span class="i0">Qui liroit jusques a la fin</span><br>
<span class="i0">La fin n'en fut pas honnourable</span><br>
<span class="i0">Mais douleureuse a la parfin</span><br>
<span class="i0">Ainsi me soit dieu secourable</span><br>
<span class="i0">Pourtant n'y soyes favorable</span><br>
<span class="i0">D'exemple n'y fault ung ne deux</span><br>
<span class="i0">Amours d'une joye a cent deulz</span><br><br>
</div>

<h4>Amours</h4>

<div class="stanza">
<span class="i0">Narcisus qui ne voult aimer</span><br>
<span class="i0">Fut neyé dedens la fontaine</span><br>
<span class="i0">Par jugement qui fut amer</span><br>
<span class="i0">Des dieux. de ce suis je certaine</span><br>
<span class="i0">Je te demande en bonne estraine</span><br>
<span class="i0">Ne fut bien martyr cestuy la</span><br>
<span class="i0">Oncques n'eut joye qui n'aima</span><br><br>
</div>

<h4>Honte</h4>

<div class="stanza">
<span class="i0">Susanne fut de dieu amye</span><br>
<span class="i0">Qui ne voult aimer follement</span><br>
<span class="i0">Gardee fut d'estre perie</span><br>
<span class="i0">Pour garder honneur seulement</span><br>
<span class="i0">S'elle eut ung dur commencement</span><br>
<span class="i0">La fin fut bien victorieuse</span><br>
<span class="i0">Dieu craindre est vie glorieuse</span><br><br>
</div>

<h4>Amours</h4>

<div class="stanza">
<span class="i0">On peut bien aimer sans follie</span><br>
<span class="i0">Ne qu'il en vieigne deshonneur</span><br>
<span class="i0">Se villain penser le fol lie</span><br>
<span class="i0">Ja dieu ne luy soit pardonneur</span><br>
<span class="i0">Aime ma fille car donneur</span><br>
<span class="i0">Est qui par nature tresprent</span><br>
<span class="i0">Qui fait ce qu'il doit ne mesprent</span><br><br>
</div>

<h4>Honte</h4>

<div class="stanza">
<span class="i0">L'entree est doulce et attrapant</span><br>
<span class="i0">Car c'est miel de venin confit</span><br>
<span class="i0">Dont on n'est jamais attrayant</span><br>
<span class="i0">Sitost qu'on se sent desconfit</span><br>
<span class="i0">Non y entrer est du prouffit</span><br>
<span class="i0">A tout le sexe feminin</span><br>
<span class="i0">En la queue gist le venin</span><br><br>
</div>

<h4>Amours</h4>

<div class="stanza">
<span class="i0">Honte trop lourdement t'estrange</span><br>
<span class="i0">Il ny fault point tant destrivees</span><br>
<span class="i0">Celles qui font tant de l'estrange</span><br>
<span class="i0">Sont bien souva<span class="abbr">n</span>t les plus privees</span><br>
<span class="i0">Et quant elles sont desrivees</span><br>
<span class="i0">D'avoir trop tardé se repentent</span><br>
<span class="i0">Beaucoup de choses femmes te<span class="abbr">m</span>ptent</span><br><br>
</div>

<h4>Honte</h4>

<div class="stanza">
<span class="i0">Sages sont celles qui se gardent</span><br>
<span class="i0">D'aller en lieu pour faire escoutes</span><br>
<span class="i0">Car si bien a point n'y regardent</span><br>
<span class="i0">Tost y seront jusques aux coutes</span><br>
<span class="i0">Ces parolles prens et escoutes</span><br>
<span class="i0">Ensuir telz esbatz n'est pas mocque</span><br>
<span class="i0">Tel flatte autruy q<span class="abbr">ui</span> puys s'en mocque</span><br><br>
</div>

<h4>Amours</h4>

<div class="stanza">
<span class="i0">Quant on treuve ung ho<span class="abbr">m</span>me discret</span><br>
<span class="i0">On le peut aimer seurement</span><br>
<span class="i0">Mais qu'il soit loyal et secret</span><br>
<span class="i0">Pour bien aimer entierement</span><br>
<span class="i0">Ainsi garde on legierement</span><br>
<span class="i0">Sa plaisance si est frivolle</span><br>
<span class="i0">Fol est qui attent l'oysel qui vole</span><br><br>
</div>

<h4>Honte</h4>

<div class="stanza">
<span class="i0">Il n'est chose tant soit secrete</span><br>
<span class="i0">Qu'a la parfin on ne la sache</span><br>
<span class="i0">Tousjours n'est pas femme discrete</span><br>
<span class="i0">De bien savoir couvrir sa tache</span><br>
<span class="i0">Quant l'un boute et l'autre sache</span><br>
<span class="i0">Savoir le fault de quelque part</span><br>
<span class="i0">Amours a sa guise despart</span><br><br>
</div>

<h4>Amours</h4>

<div class="stanza">
<span class="i0">Helas m'amye ce n'est pas ce</span><br>
<span class="i0">Ne croyes pas cest ypocrite</span><br>
<span class="i0">Que feras tu de ta jennesse</span><br>
<span class="i0">Qu'est si belle et si bien escripte</span><br>
<span class="i0">La veulx tu perdre toute fritte</span><br>
<span class="i0">Sans faire ton loyal devoir</span><br>
<span class="i0">On peut maintesfoiz trop devoir</span><br><br>
</div>

<h4>Honte</h4>

<div class="stanza">
<span class="i0">Devoir trop ou peu qui emprunte</span><br>
<span class="i0">Sur son ho<span class="abbr">n</span>neur blasme ou reproche</span><br>
<span class="i0">Ja n'acquittera ceste emprunte</span><br>
<span class="i0">Celle qui soymesmes reproche</span><br>
<span class="i0">Plus s'esloigne et moyns s'aproche</span><br>
<span class="i0">D'estre par tout bien renommee</span><br>
<span class="i0">Jamais ne meurt la renommee</span><br><br>
</div>

<h4>Amours</h4>

<div class="stanza">
<span class="i0">Do<span class="abbr">n</span>t vient renom fors q<span class="abbr">ue</span> des preux</span><br>
<span class="i0">Do<span class="abbr">n</span>t vienne<span class="abbr">n</span>t les preux q<span class="abbr">ue</span> des dames</span><br>
<span class="i0">Par amours qui se sert entre eulx</span><br>
<span class="i0">Qui font esprouver ses heaulmes</span><br>
<span class="i0">Si q<span class="abbr">ue</span> ung tout seul vault .x. royaulmes</span><br>
<span class="i0">Pour une a q<span class="abbr">ui</span> serva<span class="abbr">n</span>t se clame</span><br>
<span class="i0">Prouesse double a cueur qui aime</span><br><br>
</div>

<h4>Honte</h4>

<div class="stanza">
<span class="i0">Ma seur a jouer sans nul fatras</span><br>
<span class="i0">Seroit bonne amour et loyale</span><br>
<span class="i0">Mais apres le cop du matras</span><br>
<span class="i0">Au long aller n'est pas fiable</span><br>
<span class="i0">Car humanité cordiale</span><br>
<span class="i0">S'y fourre trop a l'aventure</span><br>
<span class="i0">A peine oublie on sa nature</span><br><br>
</div>

<h4>Amours</h4>

<div class="stanza">
<span class="i0">Se nature se veult forfaire</span><br>
<span class="i0">Dame raison est par dessus</span><br>
<span class="i0">Pour la corriger et retraire</span><br>
<span class="i0">Affin qu'il n'en soit pas deceuz</span><br>
<span class="i0">Pource peut on et jus et sus</span><br>
<span class="i0">Qui resister veult si m'aist dieux</span><br>
<span class="i0">Raison domine soubz les cieulx</span><br><br>
</div>

<h4>Honte</h4>

<div class="stanza">
<span class="i0">Qui seroit seur de la raison</span><br>
<span class="i0">On pourroit tout aventurer</span><br>
<span class="i0">Mais veoir bruler autruy maison</span><br>
<span class="i0">Fait pour la sienne procurer</span><br>
<span class="i0">Que feu n'y puisse pasturer</span><br>
<span class="i0">Et qu'elle ne soit desbastie</span><br>
<span class="i0">Sage par autruy se chastie</span><br><br>
</div>

<h4>Amours</h4>

<div class="stanza">
<span class="i0">Chascu<span class="abbr">n</span> scet bie<span class="abbr">n</span> ce n'est pas bourde</span><br>
<span class="i0">Que pucelle qui n'a amy</span><br>
<span class="i0">Toute sa vie est sotte et lourde</span><br>
<span class="i0">Et ne scet ne bien ne demy</span><br>
<span class="i0">Et tousjours a l'ueil endormy</span><br>
<span class="i0">Sans peu de contenance avoir</span><br>
<span class="i0">C'est belle chose que savoir</span><br><br>
</div>

<h4>Honte</h4>

<div class="stanza">
<span class="i0">Savoir pucelle sobrement</span><br>
<span class="i0">Doit sans vouloir estre suttile</span><br>
<span class="i0">C'est sa nature proprement</span><br>
<span class="i0">Ou faillir pourroit cop et quille</span><br>
<span class="i0">Tout ne vault pas une coquille</span><br>
<span class="i0">Quant de languager s'entremet</span><br>
<span class="i0">Qui trop parle mensonge y met</span><br><br>
</div>

<h4>Amours</h4>

<div class="stanza">
<span class="i0">Trop de bien savoir ne peut on</span><br>
<span class="i0">Ne de mal mais que l'on n'en use</span><br>
<span class="i0">Qui riens ne scet c'est ung mouton</span><br>
<span class="i0">Une brebis ou une buse</span><br>
<span class="i0">Chascune foys on se rabuse</span><br>
<span class="i0">Quant on ne scet son entregent</span><br>
<span class="i0">Ung mot est bel quant il est gent</span><br><br>
</div>

<h4>Honte</h4>

<div class="stanza">
<span class="i0">Parler a point quant il est heure</span><br>
<span class="i0">N'est pas vice je le confesse</span><br>
<span class="i0">Combien que femme s'en esmeuve</span><br>
<span class="i0">Si doit de parler faire cesse</span><br>
<span class="i0">Chascune n'est mye maistresse</span><br>
<span class="i0">Qu'en elle on ne treuve a redire</span><br>
<span class="i0">Mieulx se vault taire que mal dire</span><br><br>
</div>

<h4>Amours</h4>

<div class="stanza">
<span class="i0">On dira ce que l'on voudra</span><br>
<span class="i0">Mais s'en pucelle n'a du bien</span><br>
<span class="i0">Nully d'aimer ne l'assaudra</span><br>
<span class="i0">Pardieu cela savez vous bien</span><br>
<span class="i0">Pour s'amour l'aime l'on. combien</span><br>
<span class="i0">Que d'autrement elle soit belle</span><br>
<span class="i0">Femme ne doit estre rebelle</span><br><br>
</div>

<h4>Honte</h4>

<div class="stanza">
<span class="i0">Rebelle n'est qui se defend</span><br>
<span class="i0">Pour son honneur entregarder</span><br>
<span class="i0">Soymesmes courrouce et offend</span><br>
<span class="i0">Celle qui ne se scet garder</span><br>
<span class="i0">Tant se peut on bien mesgarder</span><br>
<span class="i0">Que le chat se prent au fromage</span><br>
<span class="i0">Sens est de fouyr son dommage</span><br><br>
</div>

<h4>Amours</h4>

<div class="stanza">
<span class="i0">Il n'est ma seur mye besoing</span><br>
<span class="i0">Que toutes celles qui bien aiment</span><br>
<span class="i0">Soyent gettees pres ne loing</span><br>
<span class="i0">S'aucuns pour dames les reclame<span class="abbr">n</span>t</span><br>
<span class="i0">Trop y en auroit qui se clament</span><br>
<span class="i0">Bonnes et vaillans preudefemmes</span><br>
<span class="i0">Gens mesdisans sont trop infames</span><br><br>
</div>

<h4>Honte</h4>

<div class="stanza">
<span class="i0">Dangier. envie. malebouche</span><br>
<span class="i0">Sont tout par tout faulx helequins</span><br>
<span class="i0">Garde que leur fait ne te touche</span><br>
<span class="i0">Car ilz valent pys que coquins</span><br>
<span class="i0">Pys font que donner les boucquins</span><br>
<span class="i0">Pource prens garde a ton affaire</span><br>
<span class="i0">Nully n'est blasmé de bien faire</span><br><br>
</div>

<h4>Amours</h4>

<div class="stanza">
<span class="i0">Peché seroit de toy blasmer</span><br>
<span class="i0">Et te mettre villain chappel</span><br>
<span class="i0">Se les gens te veulent aimer</span><br>
<span class="i0">Doys tu de ce faire ung appel</span><br>
<span class="i0">Non non. se j'estoy en ta pel</span><br>
<span class="i0">La voudroye je condescendre</span><br>
<span class="i0">Amours fit dieu du ciel descendre</span><br><br>
</div>

<h4>Honte</h4>

<div class="stanza">
<span class="i0">L'amour de dieu et la mondaine</span><br>
<span class="i0">Ne se mettent point en ung compte</span><br>
<span class="i0">L'une est bonne l'autre est fredaine</span><br>
<span class="i0">L'une paye l'autre mesconte</span><br>
<span class="i0">Ceulx qui veulent narrer ce compte</span><br>
<span class="i0">Se coeuvrent bien d'un sac moillé</span><br>
<span class="i0">Beau drap ne doit estre soillé</span><br><br>
</div>

<h4>Amours</h4>

<div class="stanza">
<span class="i0">C'est bonne amour q<span class="abbr">ue</span> bien vouloir</span><br>
<span class="i0">A ung autre com a soymesmes</span><br>
<span class="i0">Et ce ung galant a ce vouloir</span><br>
<span class="i0">De tant qu'il l'a te met a mesmes</span><br>
<span class="i0">Ne luy dois tu vouloir ce mesmes</span><br>
<span class="i0">Ainsi dois tu ton honneur sauve</span><br>
<span class="i0">Bonne femme quant veult se sauve</span><br><br>
</div>

<h4>Honte</h4>

<div class="stanza">
<span class="i0">Qui veult eschever le peril</span><br>
<span class="i0">Il doit fouyr l'occasion</span><br>
<span class="i0">Pucelle nette craint venin</span><br>
<span class="i0">Toute ordure et corrupcion</span><br>
<span class="i0">Affin que par communion</span><br>
<span class="i0">Ne se puist trouver entachee</span><br>
<span class="i0">Blanche couleur est tost tachee</span><br><br>
</div>

<h4>Amours</h4>

<div class="stanza">
<span class="i0">Je ne sauroye tant prescher</span><br>
<span class="i0">Mais aime bien se tu m'en croys</span><br>
<span class="i0">Vers moy tu te doys adresser</span><br>
<span class="i0">Par le dieu qui pend en la croix</span><br>
<span class="i0">Ja bien n'auras se ne me croys</span><br>
<span class="i0">Ne plaisance en jour de ta vie</span><br>
<span class="i0">Aimer autruy n'est pas envie</span><br><br>
</div>

<h4>Honte</h4>

<div class="stanza">
<span class="i0">Comme<span class="abbr">n</span>t tes secretz vergoigneux</span><br>
<span class="i0">Pourras a honneur descouvrir</span><br>
<span class="i0">Qui doivent estre si soigneux</span><br>
<span class="i0">D'estre bien gardez de courir</span><br>
<span class="i0">Tu ne doys jamais l'oeil ouvrir</span><br>
<span class="i0">Pour regarder ung ho<span class="abbr">m</span>me en chere</span><br>
<span class="i0">Honneur est doreure bien chere</span><br><br>
</div>

<h4>Amours</h4>

<div class="stanza">
<span class="i0">Homme et femme sont tout ung</span><br>
<span class="i0">D'une mesmes masse creez</span><br>
<span class="i0">Pource doivent estre commun</span><br>
<span class="i0">Sans honte en tous lieux asseurez</span><br>
<span class="i0">Deux sont en une chair entrez</span><br>
<span class="i0">S'ilz s'entraiment c'est raisonnable</span><br>
<span class="i0">Toute chose aime son semblable</span><br><br>
</div>

<h4>Honte</h4>

<div class="stanza">
<span class="i0">Ma seur tant que seras honteuse</span><br>
<span class="i0">Et auras crainte de faillir</span><br>
<span class="i0">Jamais ne seras souffraiteuse</span><br>
<span class="i0">Biens ne te pourront defaillir</span><br>
<span class="i0">Ne te seuffre trop assaillir</span><br>
<span class="i0">De ces joliz fringuans verboys</span><br>
<span class="i0">Bon fait avoir ung oeil aux boiz</span><br><br>
</div>

<h4>Amours</h4>

<div class="stanza">
<span class="i0">Fille tu es a ta franchise</span><br>
<span class="i0">Fais ce que bon te semblera</span><br>
<span class="i0">Tu as temps de vivre a ta guise</span><br>
<span class="i0">Espoir riens on ne t'emblera</span><br>
<span class="i0">Ton fait d'autres ressemblera</span><br>
<span class="i0">Sur le col la bride t'en laisse</span><br>
<span class="i0">Jenne chien envis va en laisse</span><br><br>
</div>

<h4>Honte</h4>

<div class="stanza">
<span class="i0">Honte auras devant tes yeulx</span><br>
<span class="i0">Quant tu seras d'amours esprise</span><br>
<span class="i0">Le monde t'en aimera mieulx</span><br>
<span class="i0">Et n'en seras de dieu reprise</span><br>
<span class="i0">Conduys sageme<span class="abbr">n</span>t ton emprise</span><br>
<span class="i0">Sur le col la bride t'en laisse</span><br>
<span class="i0">Jenne chien envis va en laisse</span><br><br>
</div>

<br><br>

<h4>La pucelle</h4>

<div class="stanza">
<span class="i0">Adonc les prins a mercier</span><br>
<span class="i0">De ce q<span class="abbr">ue</span> me voudrent aprendre</span><br>
<span class="i0">Et dis pour les pacifier</span><br>
<span class="i0">Que me garderay de mesprendre</span><br>
<span class="i0">Lors me vint le grant jour surpre<span class="abbr">n</span>dre</span><br>
<span class="i0">Qua<span class="abbr">n</span>t plus riens ne vis je m'esveille</span><br>
<span class="i0">Maintz songes plaisent a merveille</span><br><br>
</div>

<div class="stanza">
<span class="i0">Et quant je fus bien esveillee</span><br>
<span class="i0">Je pensay a ce que j'avoye</span><br>
<span class="i0">Beaucoup brugé a la veillee</span><br>
<span class="i0">En moy pourmenant par la voye</span><br>
<span class="i0">Et ainsi comme je savoye</span><br>
<span class="i0">Recorday tout deux ou troys foiz</span><br>
<span class="i0">Songes sont vraiz aucunesfoiz</span><br><br>
</div>

<div class="stanza">
<span class="i0">J'alay d'aventure trouver</span><br>
<span class="i0">Ung qui savoit lire et escrire</span><br>
<span class="i0">Si m'essayay de l'esprouver</span><br>
<span class="i0">Et si luy dis. Amy beau sire</span><br>
<span class="i0">Voulez vous point mo<span class="abbr">n</span> songe escrire</span><br>
<span class="i0">Que j'ay songé presentement</span><br>
<span class="i0">Maint songe donne alegement</span><br><br>
</div>

<div class="stanza">
<span class="i0">Je luy recitay mot a mot</span><br>
<span class="i0">Ce que dessus est contenu</span><br>
<span class="i0">Selon ce qu'esté me dit ot</span><br>
<span class="i0">Lequel l'a tresbien entendu</span><br>
<span class="i0">Se j'ay failly ne soit tenu</span><br>
<span class="i0">A mespris je vous en supplie</span><br>
<span class="i0">A peine est personne accomplie</span><br><br>
</div>

<div class="stanza">
<span class="i0">Et s'il y a riens tant soit peu</span><br>
<span class="i0">Qui soit digne d'estre en memoire</span><br>
<span class="i0">Et dont on doive estre repeu</span><br>
<span class="i0">On fera bien s'on le veult croire</span><br>
<span class="i0">Et qui voudra de cest ystoire</span><br>
<span class="i0">Que le nom point je ne vous celle</span><br>
<span class="i0">C'est le songe d'une pucelle</span><br>
</div></div>

<p>Cy finist le songe doré autrement appellé d'une pucelle.</p>

<h2>Ballade faite a la rescription de sa dame.</h2>

<div class="poem"><div class="stanza">
<span class="i0">Or voy je bien q<span class="abbr">ue</span> mon dueil renouvelle</span><br>
<span class="i0">Et que ma joye prent son defineme<span class="abbr">n</span>t</span><br>
<span class="i0">Quant il me fault partir de la tresbelle</span><br>
<span class="i0">Qui a mon cueur a son commandement</span><br>
<span class="i0">Si ne say pas la maniere comment</span><br>
<span class="i0">Vivre puisse longuement sans mourir</span><br>
<span class="i0">Puys qu'il me fault de ma dame partir</span><br><br>
</div>

<div class="stanza">
<span class="i0">Car ta<span class="abbr">n</span>t mon cueur dedens moy estincelle</span><br>
<span class="i0">Et jour et nuyt fremist si asprement</span><br>
<span class="i0">Qu'en moy paour par dangier si se reveille</span><br>
<span class="i0">Et desespoir qui d'un consentement</span><br>
<span class="i0">Sont allez pour me faire torment</span><br>
<span class="i0">Si ne voy pas qui me puist garentir</span><br>
<span class="i0">Puys qu'il me fault de ma dame partir</span><br><br>
</div>

<div class="stanza">
<span class="i0">Mort vien a moy si me prens je t'appelle</span><br>
<span class="i0">Car j'aime mieulx mourir prochainement</span><br>
<span class="i0">Que recevoir si tresmale nouvelle</span><br>
<span class="i0">Com de m'amour faire deppartement</span><br>
<span class="i0">Mais sans sejour j'ay le definement</span><br>
<span class="i0">Destrains mon cueur et le vien assaillir</span><br>
<span class="i0">Puys qu'il me fault de ma dame partir</span><br><br>
</div>

<div class="stanza">
<span class="i0">Prince je vous supply treshumblement</span><br>
<span class="i0">Que me vueillez donner alegement</span><br>
<span class="i0">Car grief douleur fait mon cueur espartir</span><br>
<span class="i0">Puys qu'il me fault de ma dame partir</span><br>
</div></div>

<div class="trnotes">
<h2>NOTES DU TRANSCRIPTEUR</h2>

<p>L'orthographe et la ponctuation sont conformes à l'original. Cependant
pour faciliter la lecture on a résolu les abréviations
(cõme &gt; co<span class="abbr">m</span>me, etc.) et introduit
accents, apostrophes, et la distinction des u/v et i/j selon l'usage.</p>

<p>On a effectué les corrections suivantes:</p>

<ul>
<li>virgiuité &gt; virginité</li>
<li>peuser &gt; penser</li>
<li>lauguager &gt; languager</li>
<li>Quant on ue scet &gt; Quant on ne scet</li>
<li>vgnautre &gt; ung autre</li>
<li>encrez &gt; entrez</li>
<li>raisonnabel &gt; raisonnable</li>
</ul>
</div>

</body>
</html>
